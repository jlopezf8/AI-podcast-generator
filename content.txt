
Verwacht! Triceratops horridus: deze reusachtige planteneter is een icoon uit het dinotijdperk. En uiterst zeldzaam bovendien, wereldwijd is maar een handvol skeletten te zien. Tot nu! Naturalis werkt aan een blockbuster-tentoonstelling over Triceratops, een kudde zelfs. Na meer dan tien jaar opgraven, prepareren en onderzoeken, worden de dino's vanaf vrijdag 18 oktober 2024 voor het eerst samen tentoongesteld.
Bezoek Naturalis


Tickets
Verwacht
vanaf 18 oktober

Nergens anders dan bij Naturalis in Leiden sta je oog in oog met vijf triceratopsen, de dinosaurus bekend van zijn grote kraag en drie hoorns. Stap in de wereld van de enorme planteneter en maak kennis met de kudde! Bewonder de fantastische skeletten en duik daarna in alle spelletjes en interactives... Verzamel zoveel voedsel als Triceratops per dag at, kom erachter hoe een scheet van Triceratops klonk (en rook!) en hoeveel tanden ze in hun leven wisselden. Kruip in een triceratops-ei en ontdek hoe een triceratopsbaby groeide en weersta samen met jouw kudde de aanval van Triceratops 


In 2013 stuitte een team experts van Naturalis op een unieke vondst in Wyoming (VS). Gedurende meerdere expedities naar de vindplaats legden de onderzoekers op één plek honderden versteende botten en botfragmenten bloot van de wereldberoemde dinosoort Triceratops horridus. Het bleken vijf individuen; een kudde! Zo’n grote en belangrijke vondst is wereldwijd nog niet eerder vertoond.